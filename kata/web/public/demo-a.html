<!DOCTYPE html>
<html>
    <head>
        <meta charset="utf-8">
        <title>
            一个 Demo
        </title>
    </head>
    <body>
        <h1>
            《 寒 窑 赋 》
        </h1>
        <p>
            天有不测风云，人有旦夕祸福。<br>
            蜈蚣百足，行不及蛇；雄鸡展翼，飞不过鸦。<br>
            马有千里之程，无骑不能自往；人有冲天之志，非运不能腾达。<br>
            文章盖世，孔子厄困于陈邦；武略超群，太公垂钓于渭水。<br>
            颜渊命短，实非凶恶之徒；盗跖年长，不是善良之辈。<br>
            尧舜明圣，却生不肖之儿；瞽叟愚顽，反生大孝之子。<br>
            张良原是布衣，萧何曾为县吏；韩信未遇之时，无一日之餐，及至遇行，腰悬三齐玉印。<br>
            楚霸英雄，败于乌江自刎；汉王柔弱，竟有万里江山。<br>
            晏子身短五尺，使楚拜齐名相；诸葛力无缚鸡，出作蜀汉军师。<br>
            李广有射虎之威，到老无封；冯夷有乘龙之才，一生不遇。<br>
            满腹文章，白发竟然不中；才疏学浅，少年及第登科。<br>
            深院宫娥，运退反为妓女；风流妓女，时来配作夫人。<br>
            青春美女，却招愚蠢之夫；俊秀郎君，反配粗丑之妇。<br>
            蛟龙未遇，潜水于鱼鳖之间；君子失时，拱手于小人之下。<br>
            天不得时，日月无光；地不得时，草木不生；<br>
            水不得时，波浪不静；人不得时，限运不通。<br>
            人生在世，富贵不能淫，贫贱不能移。有先贫而后富，有老壮而少衰。<br>
            衣服虽破，常有礼仪之容；面带忧愁，每抱怀安之量。<br>
            时遭不遇，只宜安贫守份；心若不欺，必有扬眉之日。<br>
            初贫君子，天然骨格生成；乍富小人，不脱贫寒肌体。<br>
            福禄岂能强求，富贵谁人不欲。<br>
            -- <a href = "https://zhuanlan.zhihu.com/p/59463818" > 出处知乎网友 </a>
        </p>
        <img src="https://roy-tian.github.io/learning-area/extras/tools/playable-code/images/sdxl.jfif">
    </body>
</html>